##LINK: https://techworld.idg.se/2.2524/1.147234/kunders-surfande-saljs-till-ex-skurk
##KEYWORDS: open Internet
##TITLE: Kunders surfande säljs till ex-skurk - TechWorld
##METHOD: paragraphs


100 Senaste Läsarfavoriter Jobb Event Nyhetsbrev

Android Drönare Iphone Tesla VR Windows 10

GDPR Bitcoin Facebook Fildelning Integritet Pirate Bay Spel

Annonsera Annonsera Jobb Bli partner på event Marketing Services Cookieinställningar Kontakt Jobba här Om IDG Sök i IDG-nätverket

	Våra digitala spår blir allt mer värda för både marknadsförare och skurkar. Storbritanniens tre största Internetleverantörer ska börja sälja kundernas sökhistorik till ett reklam-företag med rötter i spionprogram.
Fler än tio miljoner kunder hos de brittiska internetleverantörerna British Telecom, Virgin Media och Carphone Warehouse kommer att få sitt surfande avlyssnat av Phorm, ett företag som tidigare sysslade med spionprogram. Systemet bygger på att informationm om vilka webbplatser som kunderna surfar på går till Phorms annonsnätverk Open Internet Exchange. I det nätverket kan annonsörer köpa annonser som visas hos webbsurfare, beroende på vilka webbplatser de besöker. Om du till exempel besöker webbplatser om bilar får du motorannonser.
Annonserna dyker upp i separata pop-up fönster eftersom webbplatserna om bilar vill ha sina annonsutrymmen i fred. Redan idag stänger många webbsurfare av den typen av annonser genom insticksprogram som Pop-up blocker i sina webbläsare. I utbyte för information om kundernas surfande får internetleverantörerna en andel av annonspengarna. Enligt analytiker som nyhetstjänten The Register talat med hoppas British Telecom få 85 miljoner pund för kundernas surfande 2010.
Denna form av avlyssning har naturligtvis väckt en del farhågor om skydd av privatliv och personlig integritet. Att företaget Phorm drivs av Kent Ertegrul som grundade annonsnätverket PeopleOnPage som byggde på spionprogram har också väckt en del farhågor. Och affärsmodellerna är ju rätt lika, fast det denna gång är ett helt legalt sätt att skaffa sig information om hur folk surfar.
Företaget Phorm säger själv att det dels var länge sen någon av de inblandade sysslade med spionprogram. Dels menar det att deras metod på ett sätt utgör ett mindre ingrepp i privatlivet än vad Google gör. Detta eftersom Google sparar uppgifter om surfvanor i 18 månader. Phorm lovar att slänga bort alla loggfiler över vilka webbsidor som personen besökt så fort webbsessionen avslutas.
Källa: The Register

Senaste nytt


		Chefredaktör & ansvarig utgivare: Marcus Jerräng | Webbchef: Henric Jogin | Redaktionen | Annonsera | Annonsera jobb | Om cookies, personuppgifter & copyright

Besöksadress:
Magnus Ladulåsgatan 65
106 78
Stockholm
Tel:
08-453 60 00
