##LINK: https://paschinilinussio.edu.it/2020/11/29/tariffe-zero-rating-per-la-didattica-da-casa/
##KEYWORDS: zero-rating
##TITLE: Tariffe “zero rating” per la didattica da casa – ISIS Paschini-Linussio
##METHOD: article 1



 
 
 Giga gratis per la didattica a distanza. I principali operatori di telefonia mobile in Italia,  Tim ,  Vodafone  e  Wind Tre , hanno recepito la richiesta del governo di fornire collegamenti gratuiti per la didattica da casa. Tutti gli studenti avranno, quindi, la possibilità di seguire le lezioni on line senza consumare dati del loro piano telefonico. 
 Per quanto riguarda  Tim , la misura non è una novità in quanto la compagnia telefonica ha deciso di  rinnovare un’offerta iniziata mesi addietro in seguito all’emergenza sanitaria. È sufficiente accedere all’area riservata  per i clienti “Tim Party” e attivare la promozione, che sarà valida per un anno. 
 L’operatore  Vodafone  ha fatto invece sapere che gli studenti interessati potranno attivare “Pass Smart Meeting” attraverso l’app “My Vodafone”, oppure acccedendo al sito www.vodafone.it. L’offerta senza costi si disattiverà automaticamente dopo tre mesi. 
 La tariffa “zero rating” di  Wind Tre  è attiva da 23 novembre. La compagnia telefonica propone “Edu Time”: 50 Gigabyte aggiuntivi per un mese, da utilizzare dal lunedì al sabato, dalle ore 8 alle 15. 
 
 
 
 
